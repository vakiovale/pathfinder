# Viikkoraportti 2

## Viikon päätapahtumat

Aloitin testien kirjoittamisen omille solmu- ja verkko-luokille. Pyrin lähestymään tilannetta kirjoittamalla ensin testit, joissa pohdin kuinka luokkia käytettäisiin oikeassa tilanteessa. Etenin kirjoittamalla ensin yksinkertaisen testin ja tämän jälkeen toteuttamalla tarvittavat luokat ja funktiot, jotta testit menevät läpi. Työskentely on tällä tavalla ollut hidasta, mutta on ollut kiva huomata, että funktiot pysyvät tällä tavoin jotenkin selkeämpinä ja pienempinä, mitä kuvittelinkaan.

Yritin aloittaa ohjelmoinnit yksinkertaisimmilla tarvittavilla luokilla, jotta ohjelmointiin pääsee paremmin sisälle. Ensimmäiseksi loin testit solmu-luokalle, joka ylläpitää tietoja muunmuassa solmun sijainnista. Tämän jälkeen etenin toteuttamaan verkko-luokkaa, joka sisältää solmuja. Toistaiseksi olen saanut vain pari luokkaa siihen malliin, että niillä on joitain toimivia funktioita. Suurin aika on mennyt työtavan opetteluun.

## Projektin edistyminen

Projekti on tuntunut etenevän paljon hitaammin, kuin olen toivonut. Kirjoittamalla ensin testit ja sitten itse toiminnallisuuden on osoittanut melko hitaaksi tavaksi. Haluan kuitenkin jatkaa samalla tavalla, koska olen jo nyt useamman kerran huomannut, että virheiden löytäminen on näin helpompaa.

## Ongelmat

Vielä näin alkuvaiheessa on ollut hankala miettiä, kuinka joustavaa koodia on kannattava kirjoittaa. Olen kuitenkin yrittänyt vielä toistaiseksi pitää suorituskykyyn liittyvät asiat toissijaisena ja pyrkinyt saamaan toimivaa koodia aikaiseksi.

Hieman on huolettanut, kuinka pysyn aikataulujen tahdissa. Uskon kuitenkin, että tahti vielä paranee, kun pääsen paremmin ohjelman ydinalueen kimppuun.

On myös ollut hieman hankala hahmottaa minkälaiset luokat verkoista ja solmuista kannattaisi tehdä, mikäli haluaisin mahdollisimman näppärästi käyttää samaa koodia riippumatta siitä, mitä algoritmia lyhyimmän polun etsimiseen käytetään.

## Mitä seuraavaksi?

Vaikka ohjelma on edennyt melko hitaasti, niin itselläni on kuitenkin melko selkeä kuva, kuinka aion projektissa edetä eteenpäin. Kunhan saan aluksi solmuihin ja verkkoihin liittyvät peruspalikat kuntoon, aloitan välittömästi A\*-algoritmin toteuttamisen, jotta näen kuinka verkot ja solmut toimivat yhdessä polunetsintäalgoritmin kanssa.
