# Viikkoraportti 1

## Viikon päätapahtumat

Projektin alussa olen pyrkinyt luomaan sellaisen rungon projektille, jota olisi mahdollisimman helppo lähteä työstämään eteenpäin. Halusin käyttää alkuvalmisteluihin mahdollisimman paljon aikaa ja vaivaa. Pyrin ottamaan heti huomioon mahdolliset tarpeet projektin edetessä ja varautua näihin jo hyvissä ajoin.

Päätin käyttää projektissa CMakea, jonka opettelussa ja valmistelussa menikin suurin osa ajasta. Vaiva on ainakin toistaiseksi tuntunut olevan sen arvoista, sillä olen kokenut oppineeni paljon uutta projektien luomisesta, ylläpidosta ja kuinka koko kääntämisprosessi etenee.

Työskentelyn helpottamiseksi ja nopeuttamiseksi tein itselleni myös muutamia hyödyllisiä skriptejä, joilla pystyn näppärästi kääntämään, suorittamaan ja testaamaan ohjelmaani myös komentoriviltä.

## Projektin edistyminen

Välillä on tuntunut hieman turhauttavalta, koska monien uusien asioiden keskellä projekti tuntuu etenevän hitaasti. Paljon ajasti kuluu asioiden selvittämiseen ja eri lähteiden ja kirjojen lukemiseen. Toivon kuitenkin, että projektin edetessä jää enemmän aikaa itse ohjelmoinnille ja tulosten tekemiselle.

## Ongelmat

Mitään ylitsepääseviä ongelmia ei ole tullut tähän asti vielä vastaan. Ratkaisu ongelmiin on aina lopulta löytynyt ja projekti on edistynyt. Itse toteuttavan algoritmin logiikan ohjelmointiin asti en ole vielä edennyt.

## Mitä seuraavaksi?

Olen päättänyt yrittää toteuttaa projektin noudattaen mahdollisimman hyvin BDD-menetelmää ja aloitan ohjelmoinnin kirjoittamalla ensimmäiset testit.

